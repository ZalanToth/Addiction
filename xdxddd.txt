<h1>Szerencsjáték a videójátékokban</h1>

<p>A szerencsejáték tárgykörében érdemes figyelmet szentelni 
a videojátékok világának, amely a szerencsejátékok újabban 
kibontakozó színterének tekinthető. Néhány esetben a játékokban megjelenő tartalom ugyan nem nevezhető szerencsejátéknak, de annak számos elemét tartalmazza, ennek 
köszönhetően pedig olykor meglehetősen nehéz eldönteni, 
pontosan mivel is találkozik a felhasználó.<br>
Máskor egészen 
nyilvánvaló módon jelenik meg a szerencsejáték a videojátékba ágyazva vagy arra ráépítve</p>
<h2>Videójáték-függőség</h2>
<li>A BNO definíciója szerint</li>
<p>a játékzavar akkor áll fenn, ha a játék tartós vagy rendszeresen visszatérő módon van jelen, amely tevékenység megjelenhet offline, illetve online
formában is. Továbbá a játékos elveszíti a kontrolt a játékmódja felett, a
játékkal töltött idő, gyakoriság, valamint befejezés tekintetében. A játéknak
növekvő prioritása tapasztalható az élet egyéb területeivel szemben, és a
játékos a negatív következmények ellenére is folytatja a játékot. A tünetek
12 hónapon át fennállnak vagy rendszeresen visszatérnek (WHO, 2018).</p>

<h1>A videojátékok helye a családi és gazdasági
színtereken</h1>
<p>A videojáték napjaink egyik meghatározó rekreációs színterévé nőtte ki magát, amely mára már nem kizárólag egy kis szubkultúra zárt és nehezen
megközelíthető világát jelenti.<br> A videojátékok első komolyabb térnyerésének a személyi számítógépek (PC-k) háztartásokban való elterjedése nyitott kaput
<br>A  technológia gyors fejlődésének köszönhetően az újonnan megjelenő
játékkonzolokon és különféle típusú okos eszközökön (például telefonon,
táblagépen, laptopon) keresztül a videojátékok utat találtak maguknak
gyakorlatilag az összes társadalmi csoport és réteg felé</p>
<h1>Strukturális jellemzők a videojáték technikai,
történetvezetési és élményszerzési
színterein</h1>
<h2>Az élményszerzés strukturális jellemzői</h2>
<p>
A  játékos számára érzelmi nyereségként jelentkezik a videojátékba való
örömteli belefeledkezés, amelynek során időérzékelése torzul, és a játékkal töltött akár hosszabb idő sem tűnik fel. Ez az élmény lehetőséget ad a
stressz és feszültség elől való elmenekülésre. A legtöbb esetben a játékosoknak ez pozitív megerősítést nyújtó nyereség. 
</p>
<p>Egy <b>szűk kisebbség</b> számára azonban folyamatos késztetés áll fenn a játékon keresztül megélt fokozott érzelmi állapotok ismétlődő átélésére. A játék elhagyása sóvárgást von
magával (Chen, Wigand, Nilan, 1999, idézi Griffiths és Nuyens, 2017).</p>








